# Bestuur van Mijn Bureau

## Principes

Als community willen we het voor nieuwe gebruikers gemakkelijker maken om
bijdrager en beheerder te worden.

De Mijn Bureau-community houdt zich aan de volgende principes:

- Mijn Bureau is open source.
- Gastvrij en respectvol, zoals vermeld in onze
  [gedragscode](CODE_OF_CONDUCT.md)
- Transparant en toegankelijk. Wijzigingen in de Mijn Bureau-organisatie, de
  _code repositories_ van Mijn Bureau en aan Mijn Bureau gerelateerde
  activiteiten (bijv. niveau, betrokkenheid, enz.) worden openbaar gemaakt.
- Ideeën en bijdragen worden geaccepteerd op basis van hun technische waarde en
  afstemming op de projectdoelstellingen, scope en ontwerpprincipes.

De beheerders van Mijn Bureau hebben twee stuurgroepen: de technische stuurgroep
en de productstuurgroep.

## Technische stuurgroep

De leden van de technische stuurgroep van Mijn Bureau zijn actieve bijdragers
die dagelijks verantwoordelijk zijn voor:

- Het samenvoegen van pull-requests
- Het afhandelen van schendingen van de gedragscode
- Het toezicht houden op de oplossing en openbaarmaking van
  beveiligingsproblemen

Als de leden van het technische stuurgroep niet informeel tot overeenstemming
kunnen komen, dient de betreffende kwestie te worden doorgestuurd naar de
vergadering van de technische stuurgroep.

Elk actief lid van de _community_ kan een verzoek indienen om lid te worden van
de technische stuurgroep door dit aan de technische stuurgroep te vragen. De
technische stuurgroep stemt hierover (eenvoudige meerderheid).

De huidige teamleden zijn (in alfabetische volgorde):

- Berry den Hartog
- Eric Wout van der Steen

De technische stuurgroep is gezamenlijk verantwoordelijk voor:

- Het geven van technische richting aan de codebase
- Het onderhouden van een technische _roadmap_, een architectuur en
  coderingsprincipes
- Het oplossen van problemen in de ontwikkeling of conflicten tussen bijdragers
- Het beheren en plannen van _releases_
- Het beheren van rechten op Mijn Bureau-assets, zoals _code repositories_

De technische stuurgroep komt regelmatig bijeen. Hun agenda omvat het evalueren
van de technische _roadmap_ en _issues_ die vastlopen. De agenda is niet bedoeld
om alle _patches_ te beoordelen of goed te keuren. Dit gebeurt voornamelijk via
het proces beschreven in [CONTRIBUTING.md](CONTRIBUTING.md).

Als meer dan één lid van de technische stuurgroep het niet eens is met een
beslissing van de technische stuurgroep, kunnen ze in beroep gaan bij de
productstuurgroep, dat de uiteindelijke beslissing neemt.

Idealiter zal niet één bedrijf of organisatie een eenvoudige meerderheid van de
technische stuurgroep in dienst hebben.

## Productstuurgroep

Verantwoordelijkheden van de productstuurgroep:

- Het handhaven van de missie, visie, waarden en scope van het project
- Het verzamelen van geplande features en deze presenteren in een uniforme
  weergave
- Het, waar nodig, verfijnen van het bestuur
- Het nemen van beslissingen op _codebase_-niveau
- Het oplossen van geëscaleerde projectbeslissingen wanneer het
  verantwoordelijke subteam geblokkeerd is
- Het beheren van het merk Mijn Bureau
- Wijzigingen in licenties en intellectueel eigendom
- Het beheren van de toegang tot Mijn Bureau-middelen, zoals hosting en
  projectkalenders

Leden worden benoemd door de huidige leden van de productstuurgroep.

Wijzigingen in _codebase_-bestuur kunnen alleen worden doorgevoerd door het
productstuurteam en vereisen een supermeerderheid.

De huidige teamleden zijn (in alfabetische volgorde):

- Peter Giskes
- Boris van Hoytema

## Besluitvormingsproces

Het standaard besluitvormingsproces is _lazy-consensus_. Dit betekent dat elke
beslissing wordt beschouwd als gesteund door de groep dat deze neemt, zolang
niemand bezwaar maakt. Stilzwijgen over een consensusbeslissing is impliciete
instemming en gelijk aan expliciete instemming. Expliciete instemming kan naar
eigen goeddunken worden uitgesproken.

Wanneer er geen consensus kan worden bereikt, kan een teamlid een
meerderheidsstemming over een beslissing eisen. Elk teamlid heeft één stem.

Veel van de dagelijkse onderhoudstaken van het project kunnen worden uitgevoerd
met een _lazy-consensusmodel_. De volgende punten moeten echter wel ter stemming
worden gebracht:

- Een teamlid toevoegen (eenvoudige meerderheid)
- Een teamlid verwijderen (supermeerderheid)
- De bestuursregels (dit document) wijzigen (supermeerderheid)
- Wijzigingen in licenties en intellectuele-eigendomsrechten (inclusief nieuwe
  logo's en woordmerken) (eenvoudige meerderheid)
- Subprojecten toevoegen, archiveren of verwijderen (gewone meerderheid)

## Gedragscode

De gedragscode van Mijn Bureau wordt uitgelegd in
[CODE_OF_CONDUCT.md](CODE_OF_CONDUCT.md).

Als de mogelijke schending een teamlid betreft, wordt dat lid uitgesloten van
stemming over het probleem. Dergelijke problemen moeten worden geëscaleerd naar
de contactpersoon van de productstuurgroep, waarna de productstuurgroep kan
besluiten in te grijpen.

## Meer informatie

- Sjabloon gebruikt en vertaald van
  [Foundation for Public Code: Supporting Governance](https://github.com/publiccodenet/about/blob/develop/activities/supporting-codebase-governance/index.md)

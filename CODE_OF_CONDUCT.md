# Gedragscode

## Onze belofte

Om een open en gastvrije omgeving te bevorderen, zeggen wij als bijdragers en
beheerders toe dat deelname aan ons project en onze _community_ een ervaring zal
zijn zonder intimidatie of pesterijen voor iedereen, ongeacht leeftijd,
lichaamsgrootte, handicap, etniciteit, geslachtskenmerken, genderidentiteit en
-expressie, ervaringsniveau, opleiding, sociaaleconomische status,
nationaliteit, uiterlijk, ras, religie of seksuele identiteit en geaardheid.

## Onze normen

Voorbeelden van gedrag dat bijdraagt aan een positieve omgeving voor onze
_community_ zijn onder andere:

- Empathie en vriendelijkheid tonen jegens anderen
- Respect tonen voor verschillende meningen, standpunten en ervaringen
- Constructieve feedback geven en hoffelijk accepteren
- Verantwoordelijkheid nemen en onze excuses aanbieden aan degenen die door onze
  fouten zijn getroffen, en leren van de ervaring
- Focussen op wat het beste is, niet alleen voor ons als individu, maar ook voor
  de _community_ als geheel

Voorbeelden van onacceptabel gedrag zijn onder andere:

- Het gebruik van geseksualiseerde taal of beelden, en seksuele aandacht of
  toenaderingen
- Trollen, beledigende of denigrerende opmerkingen, en persoonlijke of politieke
  aanvallen
- Openlijke of verhulde intimidatie of pesterijen
- Het publiceren van priv√©-informatie van anderen, zoals een fysiek adres of
  e-mailadres, zonder hun uitdrukkelijke toestemming
- Ander gedrag dat redelijkerwijs als ongepast kan worden beschouwd in een
  professionele omgeving

## Onze verantwoordelijkheden

Projectbeheerders zijn verantwoordelijk voor het verduidelijken en handhaven van
onze normen voor acceptabel gedrag en zullen passende en eerlijke corrigerende
maatregelen nemen in reactie op elk geval van onacceptabel gedrag.

Projectbeheerders hebben het recht en de verantwoordelijkheid om reacties,
_commits_, code, wiki-bewerkingen, _issues_ en andere bijdragen die niet in
overeenstemming zijn met deze gedragscode te verwijderen, te bewerken of af te
wijzen, of om een bijdrager tijdelijk of permanent te blokkeren voor ander
gedrag dat zij ongepast, bedreigend, aanstootgevend of schadelijk achten.

## Reikwijdte

Deze gedragscode is van toepassing op alle omgevingen van de _community_ en is
ook van toepassing wanneer iemand de community officieel vertegenwoordigt in
openbare ruimtes. Voorbeelden van het vertegenwoordigen van onze community zijn
het gebruik van een officieel e-mailadres, het plaatsen van berichten via een
officieel socialmedia-account of het optreden als een aangewezen
vertegenwoordiger bij een online of offline evenement.

## Handhaving

Gevallen van beledigend, intimiderend of anderszins onacceptabel gedrag kunnen
worden gemeld aan de communityleiders die verantwoordelijk zijn voor de
handhaving. Alle klachten zullen snel en eerlijk worden beoordeeld en
onderzocht.

Alle communityleiders zijn verplicht de privacy en veiligheid van de melder van
een incident te respecteren.
